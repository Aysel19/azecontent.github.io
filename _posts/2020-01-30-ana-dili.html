  
---
layout: post
title: "Bəxtiyar Vahabzadə - Ana Dili" 
subtitle: Video Bilik
date: 2020-01-30 23:45:13 -0400
type: "ədəbiyyat"
video_link: 'mHBBtyh68wY'
categories: ['şeirlər']
---

<p> 
Ana dilim, səndədir xalqın əqli, hikməti, <br>
Ərəb oğlu Məcnunun dərdi səndə dil açmış.<br>
Ürəklərə yol açan Füzulinin sənəti,<br>
Ey dilim, qüdrətinlə dünyalara yol açmış. <br>

Səndə mənim xalqımın qəhrəmanlıqla dolu Tarixi varaqlanır,<br>
Səndə neçə min illik mənim mədəniyyətim,<br>
Şan- şöhrətim saxlanır.<br>
Mənim adım-sanımsan,<br>
Namusum, vicdanımsan!<br>

Bu dil tanıtmış bizə bu dünyada hər şeyi,<br>
Bu dil əcdadımızın bizə qoyub getdiyi<br>
Ən qiymətli mirasdır, onu gözlərimiz tək<br>
Qoruyub, nəsillərə biz də hədiyyə verək!<br>
Ey öz doğma dilində danışmağı ar bilən fasonlu ədabazlar,<br>
Qəlbinizi oxşamır qoşmalar, telli sazlar.<br>
Bunlar qoy mənim olsun,<br>
Ancaq Vətən çörəyi,<br>
Sizlərə qənim olsun!
</p>
